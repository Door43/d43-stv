====== 39.ኢሰ ሊትፈረድቢ የትሲናጄኮ   ======


{{https://api.unfoldingword.org/obs/jpg/1/en/360px/obs-en-39-01.jpg}}
አኩ ወክቲ ጉተ አሮተ ሆናን፤ የቂስቻይ ሹምቸ እትሳለያነኮ ወታደርቻይ ኢሳነ የቂሰይ ሹመ ኤተ ወሰዱይ፤ ቤጥሮስ በሩቅ ሆነ እትኬተለይሙ ናር። ኢሳነ ጋረ ባገቡይ ወክት ቤጥሮስ ባብሌ ጅረ እሞቅ ናር።




{{https://api.unfoldingword.org/obs/jpg/1/en/360px/obs-en-39-02.jpg}}

በጋር ኡስጥ የዩደ ሹምቸ ኢሳነ የፍርደ ኤተ አቀረቡይ፤ ቡሃም የክዝብ ሻይደ አመጥቡይ። ብዮንም ገግ ተገግኒሙ ባዋልከኒሙ አላትጋቡ። ላልምኮ የዩደ ሹምቸ ኢሰ ወንጀለኛን እልቡያን ሀደም ግዘ አልረከቡይ።




{{https://api.unfoldingword.org/obs/jpg/1/en/360px/obs-en-39-03.jpg}}
በመትፈጄምከ የቂስቻይ ሹም ኢሳነ ጡጥ ባለ አንዤያኔ «ኢውደነ አተ አልመሲህ የዘላሊ አለሃተ ልጂ ወይ?» ባለይ።




{{https://api.unfoldingword.org/obs/jpg/1/en/360px/obs-en-39-04.jpg}}
ኢሳም «እሄተ አኩሚንገ ታለሀ ግነ ሆንኮኔ ታርሼ ብልመጫው ወክት ታንዢኛሀ» ባለይ። የቂስቻሚ ሹም በኖዞ ልባሰከ ቀደዳኔ የገናይ የዲን ሹምቸ «ገነ ሻይድ እላትኬሽ። እሄ ያለሃተ ልጂ ቲል ሰማሞሙ አቱም ፍረዱ» ባላኔ አትካለ።




{{https://api.unfoldingword.org/obs/jpg/1/en/360px/obs-en-39-05.jpg}}


የዩደ ሹም ሁል «መውት እትጌባያን» ባለ ለቂስቻይ ሹም ኤወደይ። ሀጲ ዞፍ ኢሳነ ኡፍተከ ሼፈኑይ፥ ቱፍ በልባይ፥ ወቁይ፥ ዞቄም ባልቡይ።



ቤጥሮስ ባብሌ ቲትቃቄረ ታለም በጋሪ ብለ ታሻቴ አሽከረ አንዤተያኔ «አተንገ ቲሰ ግነ ናርከ» ባተይ፤ ኡሀንገ እሸ የባተይ ሁለ ለገ። አኩምንገ ገነቴ የጋር አሽከር ያንጉቼነቴኮ ባተይ። ኡሀ አኩም ለገ። በመትፈጄምከ ሰቢ «ሆሽትማሙ የገሊለ ባድ ሰብ ሎንኩም ኤት አተ ቱሀ ግነ ዮንከኮ እሽልናን» ባለይ።




{{https://api.unfoldingword.org/obs/jpg/1/en/360px/obs-en-39-07.jpg}}
ሀጲ ዞፍ ቤጥሮስ «ህነይ ሚሼ እሽለያው ቦነ ያለሀ ስድቢት በደሬ የውረድ» ባለ ተሬ። ወክተሚ እንጫቆ ኖቄ፤ ኢሳም ቤጥሮስነ ፍንቅል ባለ አንዤይ።




{{https://api.unfoldingword.org/obs/jpg/1/en/360px/obs-en-39-08.jpg}}


ቤጥሮስም ሄዳኔ አትማረረ በቼ፤ ህታይ ታለምኮ ኢሳነ አቴለፈ ያበዪ ዩደ ቢሰ የዩደ ባድ ሹምቸ የፈረድቡይኮ አንዤ። አንዣኔ ቦዘኮ መረረየ ሄደ ገገከ ቀተለ።




{{https://api.unfoldingword.org/obs/jpg/1/en/360px/obs-en-39-09.jpg}}

በገርባምከ ፈጅረ የዩደ ባድ ሹምቸ ኢሳነ የሮመ ባድ ገዤ የብላጦስነ ኤተ አመጡይ። ብላጦስም ወንጀለኛንከ ባለ መውት እፈርድቢያን ባለ ተዌሼ ናር። ኡሃም ኢሳነ «አተ የዩዳተ ባድ ኑጉስ ወይ?» ባለ ተሳለይ።




{{https://api.unfoldingword.org/obs/jpg/1/en/360px/obs-en-39-10.jpg}}


ኢሳም ክነበላኔ «አተ የባሀመኮ፤ ብዮንም ኑጉስነቴ ያዱንየ ኑጉስነት አሎነ፤ ሃንኩ ሆነ ታሌ ገበርቼ እትጋጉኝ ናር፤ ያለሃነይ ሀቀ ልላዋልክ መጣሆ። ሀቀ ዮዳን ሁል እሄነ እሰማኛን» ባለይ። ብላጦስም «ሀቅ ምን ግዝን» ባለይ።




{{https://api.unfoldingword.org/obs/jpg/1/en/360px/obs-en-39-11.jpg}}

ብላጦስ ቲሰ ግነ ባዋለከ ዞፍ የሰበይ ኤተ ወጣኔ «እሄ ህጵታይ ሚሽ ሀደም ወንጀለ አልረከብኩቡያው» ባለ። የዩደ ባድ ሹምቸዋ ሰቢ «ስቀለይ ባለ አትካለ። ብላጦስም «ወንጀለኘ አሎነ» ባለ ጀወበይ። ሰቢንገ አበዘ አትካለ። አኩም ብላጦስ ለሼሽትለኜ ግነ «ወንጀል ኤለቢ» ባለ።



{{https://api.unfoldingword.org/obs/jpg/1/en/360px/obs-en-39-12.jpg}}

ብላጦስም ሰቢ ቸበል እላን በበሎት ፈሬ፤ ላልምኮ ኢሳነ እሰቅሉያነኮ ወታደርቻይ ኤዘዘ። የሮማም ባድ ወታደርቸ ኡሃነ ገረፉያኔ ቡሸ ልባሰ አለበሱይ። አኩምንገ ዪሶከ ወከሌ በዱምከ አገቡኒ። ሀጲ ዞፍ «ዮል የዩደ ባድ ኑጉስ» በበሎት ዞቄ ባልቡይ።


በጠሊል ክታብ ወግ-ሽግ፦ በማቲዎስ እንጅል 26፥ 57-27፥26 በማርቆስ እንጅል 14፥53-15፥15፤ በሉቃስ እንጅል 22፥54-23፥25፤ በዮዋንስ እንጅል 18፥22-19፥16።


