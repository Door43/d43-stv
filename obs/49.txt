====== 49.አጅሲ ያለሀ አህድ ======


{{https://api.unfoldingword.org/obs/jpg/1/en/360px/obs-en-49-01.jpg}}

ሀድ መላይከ መሬመ ሊሎታን አፍቶ ያለሃነ ልጄ ትጬኛትኮ ኤወዴተ። ላልምኮ እሸ አፍቶ ታለት ልጄ ጬኜታኔ ኢሰ ባተ ጠራተይ። ላልምኮ ኢሰ ሰብዋ ጎሽታን።



{{https://api.unfoldingword.org/obs/jpg/1/en/360px/obs-en-49-02.jpg}}
ኢሰ ጎሽተ ዮነኮ ላትሪግጦት በለ ከራመ አሼ። በመይ ደር ሄድ፥ የበህረይ ጨምበላተ ጭን እላነኮ አሼ፥ በለ የታንጬ ሰበ ፈየ አሼ፥ ጅነ አወጠ፥ የሞተ ሰበ ተመውት ነቀለ፥ አኩም አምስተ ጦሮሾዋ ሆሽተ ቀል ቀሌ ቁርጩሜ ታምስት ክም ሊበዛን ሰብ እከታነኮ አሼ።




{{https://api.unfoldingword.org/obs/jpg/1/en/360px/obs-en-49-03.jpg}}
አኩምንገ ኢሰ የሮሬን አሽር-ጌተ፥ ያለሃነም ልጄ ሎነ ኤት በቀድርከ አዋለከ። ገጋናሙ ቶዶሙኮ ገናሚ ሰበ ውደዱ ባለ አቀረ።




{{https://api.unfoldingword.org/obs/jpg/1/en/360px/obs-en-49-04.jpg}}
ኢሰ ያለሀ ግዛት ባዱንየ ታለይ ተማንም ግዝ የበዘ ወደልን ባለ። ለማንም ሰብ አለቅጨ ያትኬሽያነይ ግዝ ያለሃነይ ግዛተ ቆረ ሁኖትን። ያለሃነ ግዛተ ኡስጠ ለግቦት ቶንጀላሙ ስለጦት አለብሙ።




{{https://api.unfoldingword.org/obs/jpg/1/en/360px/obs-en-49-05.jpg}}


ኢየሱስ የእግዚአብሔር መንግሥት በዓለም ካለ ከማንኛውም ነገር ይልቅ የከበረች ነች አለ፡፡ ለማንኛውም ሰው እጅግ በጣም አስፈላጊው ነገር የእግዚአብሔር መንግሥት ወገን መሆን ነው፡፡ ወደ እግዚአብሔር መንግሥት ለመግባት ከኃጢአታችሁ መዳን አለባችሁ፡፡




{{https://api.unfoldingword.org/obs/jpg/1/en/360px/obs-en-49-06.jpg}}

ኢሰ አዳይል ሰብ ተቄበለያኔ እሰልጣነኮዋ ገናይ ሰብንገ አይትቄበለያነኮ አቀረ። አዳይል ሰብ የፈያን ደቼኮ ባለ። ዪሳነ መርከ ዬውዳነይ ኢንጅለ ተቄበላኔ እሰልጣን። ገናይንገ ሰብ ያለሃይ ቀውል ዘረቶ አይገብያንዋ ሀደም ቡሴ አያወርዳነን ቡንገ ጨረ ያለ ዩነን ደቼኮ። ሀታይ ሰብ ዪሳነ መርከ ዬውዳነይ ሉክተ አይትቄበላንዋ ያለሃነይ ግዛተ አይገባነን።



{{https://api.unfoldingword.org/obs/jpg/1/en/360px/obs-en-49-07.jpg}}
ኢሰ አለሀ ወንጀላይ ሰበ አለቅጨ ዮደያነኮ አቀረ። ወንጀለምከ አውፈ ሊለይዋ ወልደመከ ልያሺ እከሻን።




{{https://api.unfoldingword.org/obs/jpg/1/en/360px/obs-en-49-08.jpg}}
አኩምንገ ኢሰ አለሀ ወንጀለ አሶተ እጠላነኮ ኤወደናን። ኣደምዋ ሀወ ወንጀለ ባሱ ወክት ያሱዪ ወንጀል ዝሬተኒሙ ሁለ ደወሰ። ህጵታይ የነቀ ባዱንያ ያለ ሰብ ሁልም ወንጀለ ያሻን፤ ታለሃም ግነ እትላያን። ላልምኮ ሰብ ሁልም ያለሃነ መሶ ሆናን።




{{https://api.unfoldingword.org/obs/jpg/1/en/360px/obs-en-49-09.jpg}}
ብዮንም ቡሀ ያምናን ሰብ ሁል የዘላለ ሀያት እነብረያነንኮ በልዳሌ አይጠፋነኮ አለሀ ሀደይ ልጄከ ዮባን ጃንጎ አዱንያን ሂንኩም ወደደያን።




{{https://api.unfoldingword.org/obs/jpg/1/en/360px/obs-en-49-10.jpg}}

ቦንጀላሙ የነቀ መዲለ ላሼሙ ኤት ሙቶት እትጌባማን። አለሀ ባቱም ኑዞት ናረቢ፥ ብዮንም ኖዞከ ባቱም ባውርዶት ወጥ ቢሰ አወረደቢ። ኢሰ ቢንት ደር በሞተ ወክት ያቱምነይ ቅጣተ ተቄበለ።



{{https://api.unfoldingword.org/obs/jpg/1/en/360px/obs-en-49-11.jpg}}
ኢሰ ስረም ወንጀለ አላሻን፥ ብዮንም ያቱምነ ወንጀለዋ ባዱንያ ያለይ ሰበ ሁለ ወንጀለ ሽቅ ላሶት ተቀጦተዋ ሙለ ሰደቀ ሆነ ሙቶተ ሜጠረ። ኢሰ ገገከ ሰደቀ ላሼ ኤት አለሀ ማንም ወንጀለ ቦዘሚ ወንጀለ ብዮን አውፈ በሎተ ያቀትላን።



{{https://api.unfoldingword.org/obs/jpg/1/en/360px/obs-en-49-12.jpg}}

ቤዛይ ብላሙ ልያሰልጠሙ እላቀትል። ታለሀ ግነ ሀድኖት እነብረማነኮ ልታሱ ታቀትሉቡያሙ ሀድም ግዝ ኤለ። ኢሰ መጥ ወንጀላሙ ልያጥብ ያቀትላን። ኢሰ ያለሃነ ልጄ ዮነኮ፥ ባቱም ወጥ ቢንጥ ደር ሰቀሉየ የሞተኮዋ አለሃም ታውማቻይ ኤት የነቀለይኮ መጥ እመኖት አለብሙ።




{{https://api.unfoldingword.org/obs/jpg/1/en/360px/obs-en-49-13.jpg}}
አለሀ ቢሰ ያምናነይዋ ጎሽተከ አሻያኔ እትቄበለያነይ ማነም ሰበ ያሰልጠያን። ዱሬሻም ሆነ ዜገ፥ ልጄም ሆነ ገረደ፥ ባሊቀም ሆነ አርዴ፥ ሀነ ግነ ባይኔትም ብትነብሩ ምነም አሎነ። አለሀ ታቱም ግነ በቁርብ ሩክቦ እነብረያነኮ ዮደማን፥ ቢሳም ታምኖሙኮ እከሻን።




{{https://api.unfoldingword.org/obs/jpg/1/en/360px/obs-en-49-14.jpg}}
ኢሰ ታምኖሙኮዋ በመይ ትትጬፎሙኮ እጠራማን። ኢሰ አልመሲህ መጥ ያለሃነ ልጄ ዮነኮ ታምኖሙ ወይ? ወንጀለኘ ሁኖታናሙዋ አለሃም ቢቀጣሙ ኤተከ ዮነኮ ታምኖሙ ወይ? ኢሰ ወንጀላሙ ሽቅ ልያሽንኩም ቢንጥ ሰቀሉየ የሞተኮ ታምኖሙ ወይ?



{{https://api.unfoldingword.org/obs/jpg/1/en/360px/obs-en-49-15.jpg}}

ቢሰዋ ኡሀ ላቱም ባሼንኩሙይ ብል ብታምኑ አቱም ኢማንቶንኩም! አለሀ ተሼጣንዋ ተጭልመ ግዛት አወጣማኔ በገግከ የኑር ግዛት ኡስጥ አገባማን። አለሀ ራጋይዋ ወንጀለኛይ ግዛ ታስቡያሙይ ኡንገ ሽቅ አሻኔ አጅሰዋ ሱተ ዮነ ግዘ ታስቡያሙ ኡንገ ዋበማን።




{{https://api.unfoldingword.org/obs/jpg/1/en/360px/obs-en-49-16.jpg}}
አቱም ኢማንቶንኩም፥ሊሰ ባሼይ ብል የነቀ አለሀ ወንጀላናሙ አውፍ ባለማን። አኩ አለሀ በመስነት ወጥ የቁርበ ዉድቸከ አሸ ዬልቀማን።




{{https://api.unfoldingword.org/obs/jpg/1/en/360px/obs-en-49-17.jpg}}

ያለሃነ ውድቸዋ የጎሽተ ኢሳነ ገበርቸ ቦንኩም ኢሰ ልያቀራማነይ ግዝ ትቴዘዞሙ። ኢማንቶ ብቶኑም አኩም ወንጀለ ታሶሙኮ ትትፌተኖሙ። ብዮንም አለሀ ኣዲለ ሎነ ኤት ቶንጀላሙ በቶበትኩም አውፈ እለማው እላን። ወንጀለ ታምቡቡያሙ ቁወ ዮበማን።




{{https://api.unfoldingword.org/obs/jpg/1/en/360px/obs-en-49-18.jpg}}

አለሀ ዱወ ታሶሙኮ፥ ቃውለከ ትሙጥሎሙኮ፥ ተገናይ ኢማንቶ ሰብ ግነ ሉሀ ትትገዞሙኮ፥ ያሴንኩሙሚ ለገናይ ሰብ ቴውዶሙኮ እከሻን። ህታይ ግዝ ሁልም ቱሀ ግነ ስረ ያጄ ሀድኖት እነብረማነኮ ያግዘማን።

 በጠሊል ክታብ ወግ-ሽግ፦ በሮሜ ሉክት 3፡21-26፤ 5፡1-11፤ በዮዋንስ እንጅል 3፡16፤ በማርቆስ እንጅል 16፡16፤ በቆላስያስ ሉክት 1፡13-14፤ ቦሽትለኜይ ቆሮንቶስ ሉክት 5፡17-21፤ ባድለኜይ ዮዋንስ ሉክት 1፡5-10።

