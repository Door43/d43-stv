====== 48.ኢሰ አለሀ አህደ የገበነኒ አልመሲህ ======


{{https://api.unfoldingword.org/obs/jpg/1/en/360px/obs-en-48-01.jpg}}
አለሀ አዱንያነ ባለቀ ወክት ሁልም ግዝ ስረም ፈያን ናር። ወንጀል አልናረ። ኣደምዋ ሀወ የሳድባደኒሙ እትዋደዱ ናር፥ አለሃነም ዮዱይ ናር። እንጭነ ሀነ ግነ መውት አልናረ። አለሀ አዱንየ ልቶንኒ የከሼይ ሂንኩን ናር።




{{https://api.unfoldingword.org/obs/jpg/1/en/360px/obs-en-48-02.jpg}}

ሼጣን በጄነት ኡስጥ ሀዋነ ያናውራነኮ ቢምባቢ አዘር አዋለከ። ሀጲ ዞፍ እሸዋ ኣደም ባለሀ ቀደ ወንጀለ አሱ። ኡሁን ወንጀለ ባሶትኒሙ የነቀ ባርዱለ ደር ያለይ ሰብ ሁል እታንጫን እሞታነም።




{{https://api.unfoldingword.org/obs/jpg/1/en/360px/obs-en-48-03.jpg}}


ኣደምዋ ሀዋ ወንጀለ ባሶትኒሙ የነቀ ሀጲታሚ የበዘ ቦዝ ግዝ ተረሼ። ኡሁን ያለሃነ መሶ ሆኑ። ህጲ የነቀ ሀጲታይ ወክት ነቀላኔ ሰብ ሁልም ቦንጀል አመል ተጬኛን፥ አኩምንገ ያለሃነ መሶ ሆናን። ባለሀዋ በሰብ ጉት የናረይ ፈየ ሩክቦ ቦንጀል የነቀ ተቆጬ። ብዮንም አለሀ ሀነይ ፈየ ሩክቦ የክንብሎት ቀስድ ናረይ።




{{https://api.unfoldingword.org/obs/jpg/1/en/360px/obs-en-48-04.jpg}}
በሄዋን ዝሬት ሀዲ የሼጣነ ዱመ እቅጠቅጣነኮ፥ ሼጣንም ዪሻነይ ዝሬተ ግነከ እነክሳነኮ አለሀ አህደ ገበ። ህታሚ ሼጣን አልመሲህነ እቀትላን፥ ብዮንም አለሀ ክነበለ እነቅለያን በሎትን፥ ሀጲም አልመሲህ የሼጣነ ቆተ ለዘላለ እቅጠቅጠያን። በበለ ዘማን ዞፍ አለሀ አልመሲህ ኢሳነ ሁኖተከ አትዛሀረ።



{{https://api.unfoldingword.org/obs/jpg/1/en/360px/obs-en-48-05.jpg}}
አለሀ አርዱላን ሁሌተሸ በመይ ባጠፈ ወክት ቡሀ ያመነይ ሰበ ላስልጦት ሰፊነ አቀረበ። ባድ ኡንገ ሰብ ሁል ባሼይ ወንጀልከ የነቀ ጥፎት ናረቢ፥ አለሀንገ ቡሀ ያምናነይ ሰበ ላስልጦት ኢሳነ ዋበ።



{{https://api.unfoldingword.org/obs/jpg/1/en/360px/obs-en-48-06.jpg}}

ለበለ በቅል ዘማን ቂስቻይ ሁል ሎንጃልኒሙ እትጌባይማን ቅጣተ ላቲሮት ለሰቢኮ ተያቃርጡ ላለሀ ሰደቀ አቀረቡ። ብዮንም ሀታይ ሰደቀ ወንጀለኒሙ ልያጥብ አላቀተለ። ኢሰ የሮሬኒ የቂስቻይ ሹም። ተገናይ ቂስቸ ሉሌ ቦነ ሃለት ባዱንያ ያለይ ሰበ ሁለ ወንጀለ እጠቦተ ያቀትላን መጠከ ዮነይ ገገከ ሰደቀ አሸ አቀረበ። ኢሰ ማንም ሰብ ያሼዪ ወንጀለ ቅጣተ ሎሰደ ኤት ጡል ፈያን ቂስ።



{{https://api.unfoldingword.org/obs/jpg/1/en/360px/obs-en-48-07.jpg}}
አለሀ ሊብራሂም «ያርዱለ ሰብ ጎሰ ሁል ባተ የነቀ የበረከ ዮናን» ባለ ኤወደይ። ኢሰ ቲብራሂምተ ዝሬት። ቡሀ አዘር የሰብ ሁል ዘር የበረከ ሆናን፥ መሳምከ ቢሰ ያምናን ሰብ ሁል ቶንጀል ሰለጣን፥ ያነምኮ ዪብራሂምነ ስራንዬ ዝሬተ ሆናን።




{{https://api.unfoldingword.org/obs/jpg/1/en/360px/obs-en-48-08.jpg}}
ልጄከ ኢሳቅነ ሰደቀ አሸ ያቀርባነኮ አለሀ ሊብራሂም ቤወደይ ወክት፥ አለሀ ቢሳቅ ወጥ የሰደቀ ጣዬ አቀረበ። ሁልምነ ቦንጀልነ የነቀ ሙቶት ናረብነ! አለሀንገ ሰደቀ ሆነ በኘ ወጥ እሞታነኮ ያለሃነ ጣዬ ዮነይ ኢሳነ ዋበ።




{{https://api.unfoldingword.org/obs/jpg/1/en/360px/obs-en-48-09.jpg}}
አለሀ በግብጥ ባድ የመትፈጄይ በለ ባወረደ ወክት ውዶ ዬለቢ ጣዬ እጎራንኮዋ ደመከ በበሪ ወታፎ እፍነጭያነኮ ሊስራዬል ሰብ አዋለከ። አለሀ ደመይ ባንዤ ወክት ጋርቻይ አለፈ ሄደ፥ አንገፋሚ ዪስራዬልነ ወልደ አልቀተላን። ህነይ የትረሼይ ወግ-ሽገ የነጃት ሙሊ ባሉያን።




{{https://api.unfoldingword.org/obs/jpg/1/en/360px/obs-en-48-10.jpg}}
ኢሰ የነጃት ሙሊን ጣይነ። ኡሀ ጡል ፈየዋ ወንጀል አልናረቢ፥ በነጃት ሙሊ ወክትም ቀተሉይ። ማንም ሰብ ቢሰ ባመነ ወክት ዪሰ ደም ላልታይ ሚሽ ወንጀል ክፋያን፥ ያለሃም ቅጣት ሀሊታይ ሚሽ ያልፍኒያን።




{{https://api.unfoldingword.org/obs/jpg/1/en/360px/obs-en-48-11.jpg}}

አለሀ ለትሜጠረይ ኡመትከ ሊስራዬል ሰብ አህደ ገበ። አኩንገ አለሀ ለሰብ ሁልም ዮናን አጅሰ አህደ ገባን። ህጵታይ አጅስ አህድ የነቀ የማነም ሰበ ቆረ ዮነ ሰብ ቢሰ ቢመኖት ያለሃን ሰበ ቆረ ሁኖተ ያቀትላን።




{{https://api.unfoldingword.org/obs/jpg/1/en/360px/obs-en-48-12.jpg}}
ሞሰ ያለሃነ ቀውለ ወዘ ዬወደ የሮሬን ነብዬ ናር። ኢሰንገ ቱልምከ እበዛነን ነብዬ። ኡሀ ጎሽታን፥ ላልምኮ ኡሀ ያሼይዋ ያዋለከይ ግዝ ሁልም ያለሀ ብልዋ ቀውልን። ላልንኮ ኢሰ ያለሃተ ቀውል ባሌ እጠሩያነይ።




{{https://api.unfoldingword.org/obs/jpg/1/en/360px/obs-en-48-13.jpg}}

በዝሬትከ ሀዲ ኑጉሰ ሆነ ባለሀ ኡመት ደር ለዘላለ እገዛነኮ አለሀ ለኑጉስ ዳውድ አህደ ገበኒ። ኢሰ ያለሃነ ልጄዋ አልመሲህነ ሎነኮ ለዘላለ ግዞተ ያቀትላን ሀታይ ሉሌ የዳውድተ ዝሬት።



{{https://api.unfoldingword.org/obs/jpg/1/en/360px/obs-en-48-14.jpg}}
ዳውድ ዪስርዬል ሰብ ኑጉስን ናር፥ ኢሰንገ ዪልቀት ሁል ኑጉስን! ተክነበለ እመጫኔ በሀቅዋ ቦገሬት በኑግስነትከ ለዘላለ እገዛን።
          በጠሊል ክታብ ወግ-ሽግ፦ ቢልቀት ክታብ 1-3፤ 6፤ 14፤ 22፤ በውጦት ክታብ 12፡20፤ ቦሽትለኜይ የሳሙዬል ክታብ 7፤ ቢብራዌ ሉክት 3፡1-6፤ 4፡14-5፡10፤ 7፡1-8፡13፤ 9፡11-10፡18፤ በወህዬ ክታብ 21። 


