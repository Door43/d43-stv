====== 37.ኢሰ አላዛርነ ተወውት የነቀለይኮ======


{{https://api.unfoldingword.org/obs/jpg/1/en/360px/obs-en-37-01.jpg}}

ሀደ አያመ ኢሰ አላዛር ታንጫን እላን ሉክት ጄጄይ፤ አላዛር፥ ሆሽቲ ማጤትቸከ መሬመዋ ማርተ ሊሰ ቁርብ ውዲቻንከ ናር፤ ኢሰ ህነይ ሉክተ የሰመ ግነ «ህታይ ነቶ ላለሀ ሁርመ ያትሬክባነን በልዳሌ ለመውት ያጄጃን አሎነ» ባለ። ኢሰ ውዲቸከ ዮደይሙ የናረ ብዮንም በናረቢ ኤት ሆሽተ አያመ ደለሰ።



{{https://api.unfoldingword.org/obs/jpg/1/en/360px/obs-en-37-02.jpg}}

ኢሰ ሆሽተ አያመ በደለሰ ዞፍ ለደረሳሶከ ዩደ ለፍኝነ ለሂድነ» ባለይሙ። ኡሁኑም «ህሊ ቀደ ሀጴት ያለይ ሰብ ሊቀትለሀ እከሽ አልናረ ወይ?» ባሉይ። ኢሳም ውዲነ አላዛር እኛን ተምኜትከ ልላብራገይ ዬዳው» ባለይሙ።




{{https://api.unfoldingword.org/obs/jpg/1/en/360px/obs-en-37-03.jpg}}


ደረሳሶሚ ኢሳነ «ኮ ጎሽታው! አላዛርው ዪኜ ቦነ ፈየ ዮናን» ባሉይ። ሀነ ወክተ ኢሰ በዛህር  «አላዛር ሞታን፤ አቱም በሄ ታምኖሙኮ እሄ ሀጵሸ በልኒበሮቴ አፍሬ ባሆ» ባለይሙ።




{{https://api.unfoldingword.org/obs/jpg/1/en/360px/obs-en-37-04.jpg}}
ኢሰ አላዛር የትጬኜቢ ባደ በጄጄ ወክት አላዛር በሞተ አራተ አያመ ሆነይ ናር። ማርታም ዪሳነ ኤተ ወጣታኔ «ኮ ጎሽታው! አተ ህኔ ናርከ ታሌ ማጤ አይሞት ናር፤ ብዮንም አለሀ ትጦቅሰያሀይ ግዘ ሁለ ዮበሃነኮ ያምናው» ባተይ።



{{https://api.unfoldingword.org/obs/jpg/1/en/360px/obs-en-37-05.jpg}}


ኢሳም «ተመውት ንቆትዋ ሀያት እሄተ፤ በሄ ያምናን ሁል ቢሞትም በሀያት እነብራን፤ በሄ ያምናን ሁል ስረም እለሞት፤ ህነይ ታምኜሽ ወይ?» ባሌተ። ማርተ «አው ጎሽታ አተ አልመሲህ ያለሃነ ልጄ ዮንከኮ ያምናው» ባተይ።




{{https://api.unfoldingword.org/obs/jpg/1/en/360px/obs-en-37-06.jpg}}


ሀጲ መሬመ ወጣተ ቢሰ እንግር ወደቅታኔ «ኮ ጎሽታው! አተ ህኔ ናርከ ታሌ ማጤ ለልሞተ» ባተይ። ኢሳም አላዛር አይኔን አለ? «በቀብርን ኡስጥ ሚጠ ኢንዥ» ባሎ ኤወዱይ።  ሀጲ ዞፍ ኢሰ በቼ።



{{https://api.unfoldingword.org/obs/jpg/1/en/360px/obs-en-37-07.jpg}}

ቀብርሚ ወሎን ናር፤ ቡንም ኤፉይ ናር። ኢሳም የቀብረይ ኤተ በጄጄ ወክት ኡነይ አኩላሉይ ባላኔ ለሰቢ ኤወደይ። ብዮንም ማርተ «በቀበሩይ አራተ አያመ ሆነያን አኩ እጬቃን» ባተይ።




{{https://api.unfoldingword.org/obs/jpg/1/en/360px/obs-en-37-08.jpg}}


ኢሳም «በሄ አመንሼ ታሌ ያለሃነይ ወደልነተ ታንዤሽኮ ኤወድኩሽ ናር ባሌተ። ሀጲ ዞፍ ኡነይ አኩላሉይ፤



{{https://api.unfoldingword.org/obs/jpg/1/en/360px/obs-en-37-09.jpg}}

ሀጲ ዞፍ ኢሰ ኡፍተ ደረ አንገተከ ነቀለ አንዣኔ «ኮ አለሃው! ልትሰማኛሀ ኤት ያሾክረሃው፤ አተ ሁለም ግነ ትሰማኛሀኮ እሽላው። ብዮንም አተ የላከኝኮ ሰቢ ያምናነኮ አኩም ህጴት ለቃነነይ ሰብ ሀነይ እጦቅሰሀው» ባለ። ሀጲ ዞፍ ኢሰ «ኮ አላዛር! ተቀብር ኡስጥ አብሌ ፉኘ ውጠ» ባለ አትካለ።




{{https://api.unfoldingword.org/obs/jpg/1/en/360px/obs-en-37-10.jpg}}
ላልምኮ አላዛር በኬፈኑይምኮ ናረ። ኢሳም «ፍቱያኔ የሂድ» ባለ። ተዩዳም ሰብ በለከ ሀጵታይ ከራመ የነቀ ቢሰ አመነ።



{{https://api.unfoldingword.org/obs/jpg/1/en/360px/obs-en-37-11.jpg}}

ብዮንም የዩደ ሰብ የዲን ሹምቸ ቀኛት ኤንዜይሙ። ላልምኮ ኢሳነዋ አላዛርነ ሊቀትሉይ ኦገቴ ሊሉ አዴኘ ጭም ባሉ። 



በጠሊል ክታብ ወግ-ሽግ፦ በዮዋንስ እንጅል 11፥1-46።


