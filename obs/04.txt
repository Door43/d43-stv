4.-----አለሀ ቲብራሂም ግነ የገባይ አህድ------

{{https://api.unfoldingword.org/obs/jpg/1/en/360px/obs-en-04-01.jpg?direct&}}

የጥፍ መይ ባለፈ በበለ ዘማን ዞፍ ሰብ አኩም ባርዱለ ደር ፈከነ። ሰብ ሁልም ባድ አፍ ያዋልክ ናር። አለሀ ዬዘዘይኮ አዱላነ ሚሎት አደጋኔ ባዴኞ ጭም ባላኔ ከተመ አቃነነ።

{{https://api.unfoldingword.org/obs/jpg/1/en/360px/obs-en-04-02.jpg?direct&}}

ሀታሚ ሰብ መኒጃንቾዋ አለሀ ሌወደይ ግዝ አይትቃጠብ ናር። አስለምከ ሰመዬ ሊጄጅ የሮሬ ግምበ ምኖተ ጀመረ። አለሃም ህታይ ሰብ ቦዘ ግዘ አሶተከው ህነሚ ቲደብል ሂዶተከ አንዤ። ህጵታሚ የባሰ ወንጀለ አሶተ ያቀትል ናር።

{{https://api.unfoldingword.org/obs/jpg/1/en/360px/obs-en-04-03.jpg?direct&}}

ላልምኮ አለሀ ያዋልከይ የናረይ አፈከ በበለ ሉላ-ሉሌ አፍ ኤገናኔ ሰበይ ባዱንየ ሁል ቤተነይ። ሊመኚ የጀመረዪ ግምበ ባቢሎን እሉያን። ማናምከ የልቃለቀ ሀነ ግነ ዱዱቅ የባለቢ በሎትን።

{{https://api.unfoldingword.org/obs/jpg/1/en/360px/obs-en-04-04.jpg?direct&}}

በበቅል ዘማን ዞፍ አለሀ እብራሂም እሉያን ሚሼ አዋለከይ። አለሃም «ባዳሀዋ አቦት-ወልዳናሀ ግፈራኔ እሄ ያቴሪሃው ደቼ ፉኘ ሂድ። ሀጴትም የበረከ ያሽሃው፥ በላም ኡመተ ያሽሃው፥ እዝነማሀ ወደለ ያሽያው፥ ዳወተ ያሽንካነይ እሄ የበረከ ያሽያው፥ እሰድበሃነሚ እሄ እሰድበያው፥ ባተም የነቀ ባርዱለ ደር ያለ ሰብ ሁል የበረከ ዮናን» ባለይ።

{{https://api.unfoldingword.org/obs/jpg/1/en/360px/obs-en-04-05.jpg?direct&}}

<code>
   እብራሂምም አለሃነ ቴዘዛኔ ምሽተከ ሶራን፥ አሽከርቸከ ሁለዋ ንብረተከ ሁለ ኤንዘ አለሀ ያቴሬዪ የካናን ባደ ፎኘ ሄደ።
</code>

{{https://api.unfoldingword.org/obs/jpg/1/en/360px/obs-en-04-06.jpg?direct&}}

እብራሂም የካናነ ባደ በጄጄ ወክት አለሀ «ቡርታሀ ያለይ ሁለ እንዥ ታንዢያሀይ ደቼ ሁለ ላተዋ ለዝሬታሀ ሸመኜ አሼሆ ዮባው» ባለይ። እብራምም ሀጲ ደቺ ተጎበለ።

{{https://api.unfoldingword.org/obs/jpg/1/en/360px/obs-en-04-07.jpg?direct&}}

ሀጲ ሀደ አያመ እብራም መልከ-ጤዴቅ እሉያነይ ወደለይ ያለሃነ የቂስ ሹመ ረከበይ። መልከ-ጤዴቅም እብራምነ «የሰመይዋ ያርዱለ ወደሊ ጎሽተ አለሀ እብራምነ የበረከ ያሺ» ባላኔ ዳወተ አሼኒ። እብራምም ለመልከ-ጤዴቅ ባለይ ግዝ ሁል ዘከ ዋበይ።

{{https://api.unfoldingword.org/obs/jpg/1/en/360px/obs-en-04-08.jpg?direct&}}

በለ ዘማን ላለፈም እብራምዋ ሶረ አኩም ልጄ ፈሬ እነብሩ ናር። አለሃም ሊብራም አኩም አህደ ገበኒ። ልጄ እጬኛነኮዋ ዝሬትምከ የሰመዬይ ከልበዦኮ እፈክናነኮ ኤወደይ። እብራምም አለሀ በገበኒ አለሀ በገበኒ አህድ ስድቅ ባለ። እብራም አለሀ በገበኒ አህድ ስድቅ በበሎትከ የነቀ ሱተ ሰበ ሆነ ቴለቀ።

{{https://api.unfoldingword.org/obs/jpg/1/en/360px/obs-en-04-09.jpg?direct&}}

አለሃም ሊብራም አህደ ገበኒ። አህድ ቦሽት ሰብ ጉት እትረሻነን ተርት። አለሃም እብራምነ  «በገጋሀ ሞጎሌ ልጄ ዮበሃው» ባለይ። «ለዝሬትማሀ የካናነ ባደ ዮበያው» ባለይ። እብራምንገ ሀጲ ወክት ወልደ ፈሬ እነብር ናር።

**በጠሊል ክታብ ወግ-ሽግ፦ ቢልቀት ክታብ ** 11-15

