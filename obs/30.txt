====== 30.ኢሰ አምስተ ክመ ሰበ ያበለኮ ======


{{https://api.unfoldingword.org/obs/jpg/1/en/360px/obs-en-30-01.jpg}}


ኢሰ ደረሳሶከ በሉላ-ሉሌ ቡርደ እልመ ዬውዶነኮዋ ሰበይ ያቀሮነኮ ላሀይሙ። ኡሁኑም ዪሳነ ኤተ በትክነበሉ ወክት ያሱይ ግዘ ኤወዱይ። ሀጲ ዞፍ ኢሰ ጨለለቃይ ኦዶኔ ቱሀ ግነ ሱኩተ ዮነ ኤተ ሄዶ አዳይለ ቅጨ ያፎሎነኮ ኤወደይሙ። ላልምኮ ጨለለቃይ በሰፊነ ገቦ ኦዱ።



{{https://api.unfoldingword.org/obs/jpg/1/en/360px/obs-en-30-02.jpg}}

ብዮንም ኢሰዋ ደረሳሶከ በሰፊነ ትዬዱ በለ ሰብ አንዤይሙ ናር። ሰብሚ ሊቀድመይሙ በጨለለቃይ ጨረ ጨረ ረወጠ። ብዮንም ኢሰዋ ደረሳሶከ ኤተይ የጄጉ ግነ አለቅጨ በለ ሰብ ቀደመ ጄጃኔ ቤቲ እትቃቄራይሙ ናር።



{{https://api.unfoldingword.org/obs/jpg/1/en/360px/obs-en-30-03.jpg}}


ሰብሚ እንዳቼዋ ወልደ የሌለቅቡይከ አምስትን ክም አባቺ ናር። ኢሳም ለሰቢ ቦዘኮ ተመረረኒ፤ ህታይ ሰብ እሊሎለ ዬለይ ጣዬኮ ሆናን። ላልምኮ አቀራይማኔ በጉትኒሙ ያለይ ኖታመ ፈየ አሼ።




{{https://api.unfoldingword.org/obs/jpg/1/en/360px/obs-en-30-04.jpg}}

ሀጲታሚ አሮት ደረሳሶይ «ወክቲ መሻን ባዝጋግሚ ከተመ ኤለ፤ እበላን ስንቀ ዮክባነኮ ሰበይ አሺኚ» ባሉይ።




{{https://api.unfoldingword.org/obs/jpg/1/en/360px/obs-en-30-05.jpg}}


ኢሰንገ ለደረሳሶይ «እበላነይ ስንቀ አቱም ዋቡይ» ባለይሙ። ኡሁኑም «ህነይ አሶተ አይነኮ ያቀትልናን? ለኘ ያለነይ አምስት ጦሮሾዋ ሆሽት ቁርጩሜን መጥ» ባሉይ።




{{https://api.unfoldingword.org/obs/jpg/1/en/360px/obs-en-30-06.jpg}}

ኢሰ ለደረሳሶከ ሰበይ አምሰ አምሰ አሶኔ ያትጎብሉያነኮ ኤወደይሙ።




{{https://api.unfoldingword.org/obs/jpg/1/en/360px/obs-en-30-07.jpg}}


ሀጲ ኢሰ አምስተይ ጦሮሾዋ ሆሸተይ ቁርጩሜ ቢንጂከ ኤንዛኔ ለስንቂ አለሃነ አሾከረ፤



{{https://api.unfoldingword.org/obs/jpg/1/en/360px/obs-en-30-08.jpg}}

ሀጲ ኢሰ ጦሮሾይዋ ቁርጩሜይ ቀረሰ ለሰቢ ዮቦነኮ ዋበይሙ።     
    ደረሳሶሚ ስንቀይ ሳዶተ ጀመሩ። ስንቅሚ አልቲፈጄ። ሰብሚ በለ ጦፌ።
    




{{https://api.unfoldingword.org/obs/jpg/1/en/360px/obs-en-30-09.jpg}}


ሀጲ ዞፍ ደረሳሶይ የትቂራረሰይ ስንቀ ጭም አሱ። የነቀሉይሚ ስንቅ አስሮሽተ ቀርጫተ ሙለ የነቀሉይ ታምስቲ ጦሮሾዋ ቶሽትኒ ቁርጩሜ። 



  በጠሊል ክታብ ወግ-ሽግ፦ በማቲዎስ እንጅል 14፥13-21፤ በማርቆስ እንጅል 6፥31-44፤ በሉቃስ እንጅል 9፥10-17፤ በዮዋንስ እንጅል 6፥5-15።


