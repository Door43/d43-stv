====== 35.የደለ-ቀሊ አቦት መርከ======


{{https://api.unfoldingword.org/obs/jpg/1/en/360px/obs-en-35-01.jpg}}
ሀደ አያመ ኢሰ ቀረጥ እቀርጣን በለ ሰበዋ ኡሀነ ሊሰማይ ጭም የባለይ ገነ ወንጀለኘ ሰበ ያቀረ ናር።




{{https://api.unfoldingword.org/obs/jpg/1/en/360px/obs-en-35-02.jpg}}

አኩምንገ ሀጴት እነብሩ የናሩ ሀደድ የዲን ሹምቸ ኢሰ ወንጀለኛይ ሰበ ውደ አሸ የትቄበለይኮ አንዙ፤ አንዞኔ ዞቄ በሎተ ጀመሩ፤ ላልምኮ ኢሰ በመህማቾት



{{https://api.unfoldingword.org/obs/jpg/1/en/360px/obs-en-35-03.jpg}}

«ሆሽት ልጃጆ የናሩይ ሀድ ሚሽ ናረ፤ ማጣይ ልጂከ ‹ኮ አቦ! እጄጂኛነይ ፈረንከ ዋበኝ› ባለይ፤ ላልምኮ አቦቲ ፈረንከከ ሆሽተ ኤተ አሻኔ ሳደይሙ።




{{https://api.unfoldingword.org/obs/jpg/1/en/360px/obs-en-35-04.jpg}}


ማጣይ ወክተሚ ያለይ ፈረንከከ ኤንዘ ሩቀ ባደ ሄዳኔ ወንጀለ ባሶት ፈረንከከ አጠፈ።




{{https://api.unfoldingword.org/obs/jpg/1/en/360px/obs-en-35-05.jpg}}
ሀጲ ዞፍ ማጣይ ልጂ ባለቢ ባድ ቦዝ ጎሮ ገበ፤ ስንቀም ዮክብብያን ፈረንከ አልናረይ፤ ላልምኮ ሀድ ያሺያን ግዝ ቢነብር የቦኮ ስንቀ ብሎትን መጥ፤ ቦዘኮ ሹግለዋ ጎሮ ኤንዘይ ለናረ ኤት የቦኮ ስንቀ ብሎተ እትሜኝ ናር።




{{https://api.unfoldingword.org/obs/jpg/1/en/360px/obs-en-35-06.jpg}}

በመትፈጄምከ ለገግከ ‹ያሻሁይ ምን ግዝን ያቤ ቆላሎ ሁል እበሉያን በለ ስንቅ አለይሙ፤ እሄንገ በጎሮ አለሁ። ላልምኮ እሄ ያቤኔ ጋረ ለትክነበለ ለሂዳኔ በቆላላሀ ጉት ሀደይ አሸ እትቄበለኛነኮ እጦቅሰያው› ባለ፤




{{https://api.unfoldingword.org/obs/jpg/1/en/360px/obs-en-35-07.jpg}}
ላልምኮ ማጣይ ልጂ ያቦነከ ኤተ ተክነበሎተ ጀመረ፤ ተይጄጅ በሩቅ ታለም ኣቦከ አንዤያኔ ተመረረኒ፤ የጩሎሚ ኤተ ረወጠ ሄዳኔ አንቀፈ ሳመይ።



{{https://api.unfoldingword.org/obs/jpg/1/en/360px/obs-en-35-08.jpg}}
ልጂሚ ‹ኮ ኣቤ! ባለሀዋ ባተ ቦዘ አሼሆ፤ ላልምኮ ልጃሀ ሊሉኝ እለትጌበ› ባለ።




{{https://api.unfoldingword.org/obs/jpg/1/en/360px/obs-en-35-09.jpg}}
ብዮንም አቦቲ ተቆላሎከ ጉት ሀደይ ‹ኮሞ በለ ሂዳኔ ፈየ ልባሰ አምጣኔ ለልጄ አልብሰይ፤ ሊንጣቢትምከ ጨምባሮ፥ ሊንግርምከ ጫመ አግበኒ፤ ሀጲ ለብልናኔ አፍሬ ለበልነ፤ ፉቅረም ሞፈነ አምጦኔ ጉሩ፤ መሳምከ ህታይ ልጄ ሞተ ናር፤ በሀያትም አለ፤ ጠፈ ናር፤ አኩ ተረከባን፤




{{https://api.unfoldingword.org/obs/jpg/1/en/360px/obs-en-35-10.jpg}}

ላልምኮ ሰቢ አፍሬ በሎተ ጀመረ፤ በላም ግነ ተይቄሪ ዋጂ ልጂ ብለ ቲያሽቢያነይ ማሰ ጋረ ፎኘ መጠ፤ የከረቦዋ የሽባል ጠምበ ሰማኔ ምን ግዝን ባላኔ አጀበይ፤



{{https://api.unfoldingword.org/obs/jpg/1/en/360px/obs-en-35-11.jpg}}

ማጠከ ለመጠ ኤት አፍሬ እሌነኮ የቻለ ወክተ አለቅጨ ኖዛኔ ጋረ ፎኘ ግቦት አልከሼ፤ አቦቲ ዩሀነ ኤተ ወጣኔ ገበ ተማጠከ ግነ አፍሬ በሎት ያለቢኮ ጦቀሰይ፤ ኡሀም አምቤ።



{{https://api.unfoldingword.org/obs/jpg/1/en/360px/obs-en-35-12.jpg}}


ላቦምከ ‹ህጲታይ ዘማን ሁል ባዲልነት ላተ ብለ አሼሆ፤ ትዛዘማሀ ስረም አልቲጋፋሆ፤ አኩ ጃንጎ ተመራርቼ ግነ አፍሬ ልልብልቢ ሀደ ቆርበንተ አላብከኛሀ፤ ወንጀለ ባሶት ፈረንካናሀ ያጠፈይ ህታይ ልጃሀ ጋረ ፎኘ በመጠ ወክት ፉቅረ ሞፈነ ጎራሀኒ።




{{https://api.unfoldingword.org/obs/jpg/1/en/360px/obs-en-35-13.jpg}}
አቦትሚ ‹ልጄ አተ ሁለ ግነ ተሄተ ግነ፤ ያለኝሚ ግዝ ሁል ያተተ፤ አፍሬ በሎትነ ኤትመከ፤ መሳምከ ማጣሀ ሞተ ናር፤ አኩንገ በሀያት አለ፤ ጠፈ ናር፤ ተረከባን።


           በጠሊል ክታብ ወግ-ሽግ፦ በሉቃስ  እንጅል 15፥11-32።


