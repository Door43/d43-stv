====== 18.ሆሽተ ኤተ ዮነይ መንግስት======


{{https://api.unfoldingword.org/obs/jpg/1/en/360px/obs-en-18-01.jpg}}
ተበለ ዘማን ዞፍ ዳውድ ሞተ፤ ልጂከ ሱለይማን ሊስራኤል ኑጉሰ ሆናኔ ግዞተ ጀመረ፤ አለሀ ሱለይማነ ባዋለከይ ወክት ምን እከሻነኮ ተሳለይ፤ ሱለይማንም አለሃነ ቻይነተ ዮበያነኮ ጦቀይ፤ አለሃም ባዱኒየ ሁል ቻይነተ አለቅጨ ዋበይ፤ ኡሃም በለ ግዘ ቀራኔ አለቅጨ ቻዬ ሆናኔ ፈራጄ ሆነ። አኩምንገ አለሀ ዱሬሸ አሼይ።



{{https://api.unfoldingword.org/obs/jpg/1/en/360px/obs-en-18-02.jpg}}

ኣቦከ ዳውድ በይተል-መግደሰይ ሊመንቡይ ጭም ባሼይ ፈረንከ በይተል-መግደሰይ መኜ። አኩም ሰቢ በመትራከቤይ ዱካን ወጥ በበይተል-መግደሲ አለሃነ ተመገዘብቢ። ላለሃም ሰደቃ አቀረበቢ። አለሃም በበይተል-መግደሲ በሰቢ ጉት ሆነ።




{{https://api.unfoldingword.org/obs/jpg/1/en/360px/obs-en-18-03.jpg}}

ሆነም ታሌ ሱለይማን የገነ ባደ እንዳቼ ወደደ፤ ሀደ ክመ እንዳቼ አገባኔ ላለሀ ቲዘዞተ አምቤ፤ ዩሃሚ በለ እንዳቺ ተገነ ባድ የመጠ ለናረ ኤት ብያሻርክብያነይ ግዝ ተገዞተ ጀመረ፤ ሱለይማንም በባለቀ ወክት እንዳቺከ ያሻርክብያነይ ግዘ ተገዘ።




{{https://api.unfoldingword.org/obs/jpg/1/en/360px/obs-en-18-04.jpg}}

አለሃም በሱለይማን ለኖዜ ኤት ኡሀ በሞተ ዞፍ ዪስራኤል ሰብ ሆሽተ ኤተ ዮናኔ ቦሽት መንግስት እትገዛነኮ አዋለከ።




{{https://api.unfoldingword.org/obs/jpg/1/en/360px/obs-en-18-05.jpg}}

ሱለይማን በሞተ ዞፍ ልጂከ ሮባም ነገሰ። ሮባም ገዋን ናር፤ ሰብሚ ጭም ባለ መጣኔ ኣቦከ ሱለይማን በለ ብለ ያትሬሺ የናረኮ ባዶ ኤወደቢ።




{{https://api.unfoldingword.org/obs/jpg/1/en/360px/obs-en-18-06.jpg}}
ሮባም በገውነት «ኣቤ ቦዘ ብለ ያትሬሼሀ ባዶ ኤወድከብያሀ፤ እሄንገ ቱሀ እቢሳን ብለ ያትሬሺሃው፤ ቦዘምኮ እቀጣሃው» ባለይ።




{{https://api.unfoldingword.org/obs/jpg/1/en/360px/obs-en-18-07.jpg}}
የባለይ ግነ አስሪ ዪስራኤል ጎሳሶ በሮባም ቲብሬ ነቀልቡይ፤ ሆሽቲ ዪስራኤል ጎሳሶንገ ሮባም የባለይ ግዘ ተቄበሎኔ ተከተሉይ። ሆሽቲ ጎሳሶ የዩዳነ ጎሰ ሆኑ።




{{https://api.unfoldingword.org/obs/jpg/1/en/360px/obs-en-18-08.jpg}}


አስሪ ቲብሬ የነቀሉይ ዪስራኤል ጎሳሶ ኢዮርባም እሌነይ ሚሼ አነገሰ፤ በባድምቴ በቂልበ አዘር መንግስተከ አቃነነ፤ የመንግስተምከ ሱመ ዪስራኤል መንግስት ባሉይ።




{{https://api.unfoldingword.org/obs/jpg/1/en/360px/obs-en-18-09.jpg}}

ኢዮርባም ባለሀ ቲብሬ ነቀላኔ ሰበይ ወንጀለ ያሻነኮ አሼይ፤ በዩዳም ባለይ በይተል-መግደስ አለሃነ ተገዞት ቲትጌባይ ለሰቢ ያትሻርክብያን ሆሽተ ምስልቸ አትቄነ።




{{https://api.unfoldingword.org/obs/jpg/1/en/360px/obs-en-18-10.jpg}}

የዩደዋ ዪስራኤል ሰብ በመስነት በለ ወክተ ቲትጋጉ ነበሩ።




{{https://api.unfoldingword.org/obs/jpg/1/en/360px/obs-en-18-11.jpg}}


ባጂስቴ የሩሳሌም የናሩይ ኑጉስቸ ሁል ቦዝኒሙ ናር፤ ተኑጉስቻሚ በለኒሙ ኑጉስነት እከሻን ገነ ሰብ ቀተለይሙ።




{{https://api.unfoldingword.org/obs/jpg/1/en/360px/obs-en-18-12.jpg}}

ዪስራኤል ኑጉስ በለከ ሊያትሻርኩቡያን ግዝ እትገዘ ናር፤ ሊያትሻርኩቡያን ግዝ ቢትገዛን ወክት ያሺ የናረይ አቅል ዬለይ ግዘ ባሶት የማል-ቃም ሩክቦዋ ወልደከ ፍደ አሶተ እደብል ናር።




{{https://api.unfoldingword.org/obs/jpg/1/en/360px/obs-en-18-13.jpg}}

የዩደ ሰብ ኑጉቸ የዳውድተ ኮበ ናር፤ ቲትታሚ ኑጉስቸ ጉት አዳይልከ በአቅል የነገሰዋ ላለሃም እትገዛነን ፈየ ሰብ ናር። ብዮንም በለከ ገግከዋ ብልከ ቦዝን ናር፤ ቢያሻርኩቡያነም ግዝ ዝትገዘዋ አዳይልከንገ ወልደከ በክዝብ ሊያትሻርኩቡያን ግዝ ፍደ ያሽ ናር። አኩምንገ የዩደ ሰብ ባለሀ ቲብሬ ነቀለ፤ ለገናም ሊያትሻርኩቡያን ግዝ ተገዘ።

  በጠሊል ክታብ ወግ-ሽግ፦ ባፍቴይ የኑጉስቻይ ክታብ 1-6፤ 11-12። 


