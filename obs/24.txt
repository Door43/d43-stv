====== 24.ዮዋኒስ ኢሳነ በመይ የጬፌይኮ ======


{{https://api.unfoldingword.org/obs/jpg/1/en/360px/obs-en-24-01.jpg}}

የዘካርያስዋ ዬልሰቤጥ ልጂ ዮዋንስ ሌቃኔ ነቢዬ ሆነ። ቡድማም ደቺ ያበህራረ እንዣተ ጥገዬዋ ከንቸፈሮ ቲበለ እነብር ናር። ታጋሜላም ያቀኑይ ልባሰ እለብስ ናር።፡




{{https://api.unfoldingword.org/obs/jpg/1/en/360px/obs-en-24-02.jpg}}
በለ ሰብ ዮዋንስ ትያዋልክ ሊሰመ ዩሃነ ኤተ መጣኔ «ያለሀ ግዛት ለቀረበ ኤት ቱቢቱ» ባለ እልመ ኤወደ።




{{https://api.unfoldingword.org/obs/jpg/1/en/360px/obs-en-24-03.jpg}}

ሰብሚ የዮዋንስነ ሉክተ በሰመ ወክት በለከ ቦንጀልከ ቶበተ፤ ኡሃም በመይ ጬፌይ። በላም የዲን ሹምቸ ቡሀ በመይ ሊትጬፉ መጡ፤ ብዮንም አልቶበቶን፤ ቦንጀልኒሙ ተውባተ አልገቦን።




{{https://api.unfoldingword.org/obs/jpg/1/en/360px/obs-en-24-04.jpg}}


ዮዋንስ ለዲኒ ሹምቸ «ኮ አቱም እምፌኘ እምባብቸ! ተውባተ ግባኔ ቦዘ ብላሙ እደጉ፤ ቤዛም ቡሴ አያወርዳነይ እንጠ እቆጤኔ በጅረ እጢሉያን» ባለ። ዮዋንስ በነብያዮይ «ዮል ኡንጋናሀ ቅጥ ያሻን ሉክተኜኔ ለቀዳሀ እሊሃው» ተባለ የትዋለከይ ከመለ።




{{https://api.unfoldingword.org/obs/jpg/1/en/360px/obs-en-24-05.jpg}}


አዳይል የዩደ ሰብ ዮዋንስነ አልመሲህነ ሁኖተከ ተሳለይ፤ ኡሃም «እሄ አልመሲህነ አሎንኩ፤ ብዮንም ተሄ ሬር እመጫን ሀድ አለ፤ እሄ የጫመከ ፈትለ ልልፈተ አላቀትላውኮ አለቅጨ ወደልን» ባለ።




{{https://api.unfoldingword.org/obs/jpg/1/en/360px/obs-en-24-06.jpg}}

በገርባምከ ኢሰ በዮዋንስ እንጂ በመይ ሊትጬፍ መጠ። ዮዋንስም ባንዤይ ወክት «ዮል ቢናሙ ኢንዙ፤ ያዱኒያነ ወንጀለ ያጥባን አለሀ የሜጠረይ ጣዬ» ባለ።




{{https://api.unfoldingword.org/obs/jpg/1/en/360px/obs-en-24-07.jpg}}
ዮዋንስ ኢሳነ «እሄ አተነ በመይ ልልጬፍ እለውበቀ፤ ህጲታይ ወጥ አተ እሄነ በመይ ጪፎት አለብሀ በልዳሌ» ባለይ። ኢሰንገ «አሶት ያለብሀይ ሱተ ግዘ እሄነ በመይ ጪፎት እትጌባሃን» ባለይ። ላልምኮ ኢሰ ሀደም ወንጀለ በያሽም ዮዋንስ ኢሳነ በመይ ጬፌይ።




{{https://api.unfoldingword.org/obs/jpg/1/en/360px/obs-en-24-08.jpg}}

ኢሰ በመይ በትጬፌ ዞፍ ተመዪ ቶጠምኮ ጠሊል ያለሀ ስር ያንደሬኮ ቲራኔ ወረደ በደርከ አፎዬቢ። ሀነ ወክተ ያለሀ ጠምበ ተሰመይ መጣኔ «ዮደሃዊዋ አፍሬ ታትሬሺኛሀይ አተተ» ባለ አዋለከ።




{{https://api.unfoldingword.org/obs/jpg/1/en/360px/obs-en-24-09.jpg}}

አለሀ ለዮዋንስ «ጠሊል ያለሀ ስር ዮርዳኔ አተ በመይ ብትጬፊያሀይ ሚሽ ደር ያፎይቢያን፤ ሚሽሚ ያለሃተ ልጂ» ባለ አዋለከ ናር። ሀድ ጎሽተ መጥ አለ። ብዮንም ዮዋንስ ኢሳነ በመይ በጬፌይ ወክት አቦት አለሀ ትያዋልክ ሰመ፤ ልጄሚ አንዤ፤ ኡሃም ኢሳተ፤ አኩምንገ ጠሊል ያለሃነ ስረ አንዤ። 

   በጠሊል ክታብ ወግ-ሽግ፦ በማቲዎስ እንጅል 3፤ በማርቆስ እንጅል 1፥9-11፤ በሉቃስ    እንጅል 3፥1-23።


