====== 43.ሰብ እመኖተ የጀመረኮ======


{{https://api.unfoldingword.org/obs/jpg/1/en/360px/obs-en-43-01.jpg}}

ኢሰ አርሼ ፎኘ ቦጠ ዞፍ ደረሳሶይ ኢሰ ቤዘዘይሙይ አሰነት በሩሳሌም ተጎበሉ። ሀጴትም የናረይ ኢማንቶ ሰብ ዱዋ ላሶት ሁለ ግነ ጭም እል ናር።




{{https://api.unfoldingword.org/obs/jpg/1/en/360px/obs-en-43-02.jpg}}
የዩደ ሰብ ባይዶ አይዶ የነጃተ ሙሌ ባወጠ ዞፍ ባሉይ አምሰ እያምቸ ቤንጤቆስጤ እሉያነይ ሙሌ ያወጭ ናር። የቤንጤቆስጤ ሙሊ የዩደ ሰብ ሰኜ ቢነቅልብያን ወክት ያወጭያነን ሙሊ። የዩደ ሰብ የቤንጤቆስጤ ሙሌ ሀዴኞ ላውጦት ተባድ ሁል የሩሳሌም ፎኘ እመጭ ናር። አኩ ያንዥነያነይ ሙሊ ዮጠይ ኢሰ አርሼ ፎኘ ቦጠብይን ሳምት አዝጋግ።




{{https://api.unfoldingword.org/obs/jpg/1/en/360px/obs-en-43-03.jpg}}

ኢማንቶይ ሰብ ሁል ሀዴኞ ጭም በባለም ዱምቡጠ የናረቢ ጋረ ጠምበ ቢመስላን ጠረኜ ንፋስ ሜላይ። ሀጲ ዞፍ ቢማንቶይ ሁል የጅረ ለበን እመስላን ግዝ አፎዬቢ። ቡልምከ ጠሊል ያለሀ ስር ወረደብያኔ በሉላ-ሉሌ አፍ አዋልኮተ ጀመረ።




{{https://api.unfoldingword.org/obs/jpg/1/en/360px/obs-en-43-04.jpg}}

በሩሳሌም የናረይ ሰብ ጠምባይ በሰመ ወክት እትረሻነይ ግዘ ልያንዥ በለ ሰብ መጠ። ኢማንቶይ ሰብ ያለሃነይ ያጅባን ብለ ትዬውድ ሰቢ ሰማኔ ህነይ ግዘ በገግከ አፍ ትዬውድ በስሞትከ አጀበይ።




{{https://api.unfoldingword.org/obs/jpg/1/en/360px/obs-en-43-05.jpg}}

አዳይል ሰብ ደረሳሶይ አብረበሮን ባለ አመሰተይሙ። ብዮንም ቤጥሮስ ቃነናኔ «ኮ ሰበው አጥናባኝ! ህታይ ሰብቸ አላብረበሮን፤ አለሀ በነብዩላሂ ኢዩዌል ክታብ ‹በመትፈጄይ ወክት ስሬኔ በሰብ ሁል ደር ያወርዳው› ተባለ የትከተበይ እትከመላነንኮ።



{{https://api.unfoldingword.org/obs/jpg/1/en/360px/obs-en-43-06.jpg}}


ኮ ዪስራኤል ሰብ! አተ ያንዤሀኮዋ ህሊ ቀደ ትሽለያሀኮ ኢሰ ባለሀ ቁወ በለ ወደለ መልከተዋ ያጅባን ግዘ ያሼን ሚሽ። ብዮንም አተ ሰቀልከይ።



{{https://api.unfoldingword.org/obs/jpg/1/en/360px/obs-en-43-07.jpg}}
ኢሰ ቢሞትም አለሀ ተመውት ነቀለያን፤ ህታሚ ‹ጠሊላናሀ በቀብር ኡስጥ እምጠምጣነኮ እታድገይ› እላነይ ከሽፍ እትከመላነንኮ። አለሀ ኢሳነ ተመውት ነቀለ በሀያት እነብራነኮ ያሼይኮ እኘ ሻይድነ።




{{https://api.unfoldingword.org/obs/jpg/1/en/360px/obs-en-43-08.jpg}}

ኢሰ አኩ ባለሀ በቀኚት አዘርከ ጎት ባለ ተጎበላን። አኩም ኢሰ በገበይ አህድ አሰነት ጠሊል ያለሃነ ስረ ላሃን። አኩ ታንዢያሀይዋ ትሰማያሀይ ግዘ ያሼይ ጠሊል ያለሃተ ስር።




{{https://api.unfoldingword.org/obs/jpg/1/en/360px/obs-en-43-09.jpg}}
ህነይ ኢሳነ ሰቀልኩሙይ፤ ብዮንም አለሀ ኢሳነ ጎሽተዋ አልመሲህ ያሼይኮ ቻል» ባለይ።




{{https://api.unfoldingword.org/obs/jpg/1/en/360px/obs-en-43-10.jpg}}
ቤጥሮስ ትያዋልክ የሰመይ ሰብ ደልከ ተቅላቀላኔ ቤጥሮስነዋ ደረሳሶይ «ኮ ሳህብቻው! ምነ ላሽነ?» ባለ ተሳለይሙ።



{{https://api.unfoldingword.org/obs/jpg/1/en/360px/obs-en-43-11.jpg}}
ቤጥሮስንገ «አለሀ ወንጀላሀ ያጥብንካነኮ ሁልማሀ ቱብት፤ ባልመሲህ ኢሳም ሱም በመይ ተጪፍ፤ ሀጲ ዞፍ የጠሊል አለሀ ስር ኒእመ እቶበሃን» ባለ።



{{https://api.unfoldingword.org/obs/jpg/1/en/360px/obs-en-43-12.jpg}}

ሼሽተ ክመ ዮናን ሰብ ቤጥሮስ ያዋለከዪ አዋልከ አመናኔ ዪሳነ ደረሰ ሆነ። በመይም ተጬፋኔ በሩሳሌም ታለይ ኢማንቶ ጀመ ግነ ተደበለ።




{{https://api.unfoldingword.org/obs/jpg/1/en/360px/obs-en-43-13.jpg}}
ደረሳሚ ሁል ሁለ ግነ ያሳብቻይ አሽረ ሰመ። ሀዴኞም እነብርዋ እበለ ናር፤ ሀዲ ላዲ ዱወ አሼ፤ አለሃነም ሀዴኞ አሾከረ። ያለይሚ ግዘ ተሳሳደ። ሰብ ሁልም ዩሃነ ቤዝነተ ያጥራምት ናር። በሰገርባም በለ ሰብ ያምን ናር።

   በጠሊል ክታብ ወግ-ሽግ፦ ባሳብቻይ ብል ክታብ  2።


