====== 12. ዪስራዬል ሰብ ተግብጥ ባድ ዮጠኮ ======


{{https://api.unfoldingword.org/obs/jpg/1/en/360px/obs-en-12-01.jpg}}

ዪስራዬል ሰብ ተግብጥ ባድ በውጦትከ አለቅጨ አፍሬ ባለ። ህጲ ዞፍ ቆለ አሎን፥ አለሀ አህደ የገበኒ ባደ ትዬድ ናረ! የግብጥም ሰብ ዪስራዬል ሰብ ወርቀዋ ብረ ገናም ኑደ ዮነ ግዘ ተይቀይር የትሳለይ ግዘ ማነም ግዘ ዋበያኔ ተግብጥ ባድ ትዮጭ ገነ ጎሰ ዮነ አዳይል ሰብ ባለሀ አመናኔ ቲስራዬል ሰብ ግነ ሄደ።




{{https://api.unfoldingword.org/obs/jpg/1/en/360px/obs-en-12-02.jpg}}


አለሀ ለቀደከ ብዬዳን አያም መከዞኮ ግዶረ ቦነ ደበነ፥ አሮተም የመከዞኮ ግዶረ ቦነ ጅረ አትኬተለይ። አለሀ ሁለ ግነ ተሰቢ ግነ ለናረ ኤት ቡንገከ ትዬድ አትኬተለይ። ሰቢ አሶት የናረቢ አለሃን መጠ ተኪተሎትን ናር።




{{https://api.unfoldingword.org/obs/jpg/1/en/360px/obs-en-12-03.jpg}}
በቀል ወክት ዞፍ ፍረውንዋ የግብጥ ሰብ ትርመቼከ ክነበላኔ ዪስራዬል ሰብ አኩም ቆለከ ልዮንኒ ከሼ። አለሀ ኡሀ መጥከ ሀቀኛይ ጎሽታን ዮነክ ሰቢ ያንዣነኮ፥ አኩም ኡሀ ጀሊል አለሀ ተፍረውንዋ ተጎሽትቻይ የበዘ ቃዲረ ዮነኮ እትጀረባነኮ ፍረውነ ቀልበ-ደረቀ አሼይ።




{{https://api.unfoldingword.org/obs/jpg/1/en/360px/obs-en-12-04.jpg}}

ላልምኮ ፍረውንዋ ወታደርከ ዪስራዬልነ ሰብ ክነበለ ቆለከ ልያሺ ተክታተለይ። ዪስራዬል ሰብ የግብጥ ወታደር ተዞፍከ ተኬተለየ ቲመጭ ያንዤ ግነ በፍረውን ወታድርዋ በቡሻይ በህር ጉት በሽከ የገበኮ ቻለ። አለቅጨ ፈረ ለናረ ኤት «ተግብጥ ለምን ወጣነ? ዮል ሙቶትነ!» ባለ አትካለ።




{{https://api.unfoldingword.org/obs/jpg/1/en/360px/obs-en-12-05.jpg}}
ሞሳም ዪስራዬልነ ሰበ «አትፍር! አውጄ አለሀ እትጃጃኔ ያሰልጠሃን» ባለ አኤወደይ። ሀጲ አለሀ «የቡሻይ በህረ ፎኘ ዬዳነኮ ለሰቢ ኢውደይ» ባለ ለሞሰ ኤወደይ። ሀጲ አለሀ የግብጥ ሰብ ዪስራዬልነ ሰበ ልያንዢ አያቀትላነኮ የመከዞኮ ዮነይ ደበነ ቢስራዬል ሰብዋ በግብጥ ሰብ ጉት አሼይ።




{{https://api.unfoldingword.org/obs/jpg/1/en/360px/obs-en-12-06.jpg}}
ሞሰ በበህሪ ዳር እንጄከ እፈታነኮዋ መዬይ ሆሽቴተ ያሺያነኮ አለሀ ኤወደይ። ሀጲ አለሀ በበህሪ ጉት እትላለፍቡያን ኡንገ እነብራነኮ መዬይ ንፋስ ጉረዋ ቀኝተ አዘረ ዬዳነኮ አሼይ።




{{https://api.unfoldingword.org/obs/jpg/1/en/360px/obs-en-12-07.jpg}}
ዪስራዬል ሰብ መዪ በጉረዋ ቀኚትከ ዘንግረኮ ሆነኒያኔ በበህሪ ጉት በደረቅ ደቺ ሄደ።




{{https://api.unfoldingword.org/obs/jpg/1/en/360px/obs-en-12-08.jpg}}


ሀጲ አለሀ ዪስራዬል ሰብ አምለገጠ ዬደኮ የግብጥ ሰብ ያንዣነኮ ደበናይ ቱንጋይ ኡፍተ ደረ ወሰደይ። የግብጥም ሰብ ዪስራዬልነ ሰበ ተዞፍከ ተኬተላኔ ልያሳደይ ቀሰደ።




{{https://api.unfoldingword.org/obs/jpg/1/en/360px/obs-en-12-09.jpg}}

ላልምኮ በበህሪ ኡንገ ዪስራዬልነ ሰበ ተኬተለይ፥ ሆነም ታሌ አለሀ የግብጥ ሰብ ዋርዋቴ እላነኮዋ የፈረዝሚ ጋሬከ እታገዳነኮ አሼ። «ስች! አለሀ ሊስራዬል ሰብ እቲጃጂኒይን አለ!» ባላኔ አትካለ።




{{https://api.unfoldingword.org/obs/jpg/1/en/360px/obs-en-12-10.jpg}}
ዪስራዬል ሰብ በህረይ ቦገሬት ቦዴ ዞፍ አለሀ አኩም እንጄከ በበህሪ ደር እፈታነኮ ለሞሰ ኤወደይ። ኡሃም የቴዘዘ ግነ መዪ በግብጥ ወታደር ደር ተክነበላኔ የፍቴከኮ ሆነ። የግብጥ ወታደር ሁል በበህሪ ስለመጠ።




{{https://api.unfoldingword.org/obs/jpg/1/en/360px/obs-en-12-11.jpg}}
የግብጥ ወታደር የሞተኮ ዪስራዬል ሰብ ያንዤ ግነ ባለሀ አመነ፥ ሞሳም ያለሃነ ነብዬ ዮነኮ አመነ። 




{{https://api.unfoldingword.org/obs/jpg/1/en/360px/obs-en-12-12.jpg}}
አኩም አለሀ ተመውትዋ ተቆልነት ላሰለጠይ ኤት ዪስራዬል ሰብ አለቅጨ አፍሬ ባለ። አኩ አለሃነ ለድግሎት ሁረ ወጠ። ዪስራዬል ሰብ አለሀ ተግብጥ ወታደር ላሰለጠይ ኤት አጅሰይ ሁረ ዉጦተከ ላከሪሞትዋ አለሃነ ላሹክሮት በለ ዥህረ ዤሀረ።




{{https://api.unfoldingword.org/obs/jpg/1/en/360px/obs-en-12-13.jpg}}

አለሀ የግብጠይ ሰበ አይነኮ ኡራገ ያሼኒኮዋ ቆለ ተውኖት ያሰለጠይኮ ልዬክስ ባይዶ አይዶ ነጀ የውጦተ ሙሌ ያከሪማነኮ ዪስራዬልነ ሰበ ኤዘዘይ። ሙለ ዮነ ጣዬ ጎራ ኡፍ ተልባለ ጦሮሾ ግነ በላኔ አፍሬ ባለ።


በጠሊል ክታብ ወግ-ሽግ፦ በውጦት ክታብ 12፡33-15፡21።






