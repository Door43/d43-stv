====== 7.አለሀ ያቁብነ የበረከ አሼይ======


{{https://api.unfoldingword.org/obs/jpg/1/en/360px/obs-en-07-01.jpg}}

ልጃጆሚ በሌቁኮ ያቁብ ታዴከ ግነ በጋር ዋሎተ ዮድ ናር። አሊሰንገ ወች ወቼ በሎት ዮድ ናር። ርብቀ ያቁብነ ቶደይ ናር። እሳቅንገ አሊሳን ዮደይ ናር።




{{https://api.unfoldingword.org/obs/jpg/1/en/360px/obs-en-07-02.jpg}}


ሀደ አያመ አሊሰ ወቸ ቦጠቢ ኤት ተክነበለ ቲመጭ አለቅጨ ጎሮ ኤንዘይ ናር። አሊሰ ያቁብነ «ኤጋሀ ቅጥ ባሼሀይ ስንግ ቀለ ዋበኝ» ባለይ። ያቁብም ቅደማኔ ያንገፍነተሀ ሀቀ ዋበኝ ባለ ክነበለኒ። ላልምኮ አሊሰ ያንገፍነተከ ሀቀ ለያቁብ ዋበይ። ሀጲ ያቁብ ባስናጄዪ ስንቅ ዋበይ።




{{https://api.unfoldingword.org/obs/jpg/1/en/360px/obs-en-07-03.jpg}}

እሳቅም ዳወተከ ላሊሰ ልዮበይ ከሼ። ሆነም ታሌ ህነይ ታሶትከ ቀደ ርብቀዋ ያቁብ እሳቅነ አበለጡይ። ያቁብ አሊሳን መሰላኔ ዪሳቅነ ቀደ ቀረበ። እሳቅ ባለቀ ለናረ ኤት ኢንከ ኢንዞተ አያቀትል ናር። ላልምኮ ያቁብ ያሊሳን ልባሰ ለበሳኔ የፌቀ ለንደ ባንገትከዋ ቢንጂከ አሻኔ ዪሳቅነ ቀደ ቀረበ አበለጠይ።




{{https://api.unfoldingword.org/obs/jpg/1/en/360px/obs-en-07-04.jpg}}


ያቁብም ዪሳቅነ ቀደ ቀረባኔ «እሄ አሊሳተ መጣሆ፤ ዳወተ ልታሺኝ ታቀትላሀ» ባለይ። እሳቅም የፌቀይ ጥገረ እምባሰሳኔ ልባሰሚ አሶንቸ አሊሳነ ዮነኮ አጠረራኔ ዳወተ አሼኒ።




{{https://api.unfoldingword.org/obs/jpg/1/en/360px/obs-en-07-05.jpg}}


ያቁብ ያንገፍነተከ ሀቀዋ ዳወተከ አበለጣኔ ሎሰደቢ ኤት አሊሰ ያቁብነ ጠላይ፤ ኣቦኒሙ በሞተ ዞፍ ሊቀትለይ አጥራመተ።



{{https://api.unfoldingword.org/obs/jpg/1/en/360px/obs-en-07-06.jpg}}


ሆነም ታሌ ርብቀ አሊሰ የቀሰደይ ግዘ ሰማት። ላልምኮ እሰዋ እሳቅ ተኮባብቸከ ግነ እነብራነኮ ያቁብነ ሩቀ ባደ ሰደዱይ።




{{https://api.unfoldingword.org/obs/jpg/1/en/360px/obs-en-07-07.jpg}}

ያቁብ ለበለ ዘማን ተርብቀ ኮባብቸ ግነ ነበረ። ሀጵታሚ ወክት ብተረ ኤንዛኔ አስሮሽተ ልጃጆዋ ሀደ የገረደ ወልደ ጬኜ። አለሃምለ አለቅጨ ዱሬሸ አሼይ።



{{https://api.unfoldingword.org/obs/jpg/1/en/360px/obs-en-07-08.jpg}}


በካናን በነበረቢ ኩየ ዘማን ዞፍ ያቁብ ታበሮስከ፥ ታሽከርቸከዋ ተጉባነትከ ግነ ካናን ባደ ሊትክነበል ቀሰደ።



{{https://api.unfoldingword.org/obs/jpg/1/en/360px/obs-en-07-09.jpg}}


ያቁብም አሊሰ አኩም ሊቀትለኝ ያጥራምታን ሆኔ ባለ በቀልብከ ላጥራመተ ኤት ፈሬ። ላልምኮ እሽበ ዮነያነኮ የበለ እሬ ጉባነተ ጀባተ አሻኔ ላሊሰ ላሀኒ። እሬሚ ያመጡኒ የያቁብ አሽከርቸ አሊሳነ «አሽከራሀ ያቁብ ህነይ እሬ ላሀንካን፤ ኡሃም በቁርብ ወክት እመጫን» ባሉይ።




{{https://api.unfoldingword.org/obs/jpg/1/en/360px/obs-en-07-10.jpg}}

አሊሰንገ ለያቁብ አትቄደመ አውፍ ባለይ ለናረ ኤት ሎሽትለኜ ግነ ለትራከቦት አፍራንቾኒሙ ናር። ያቁብ በካናን ባድ ቦገሬት ነበረ፤ ሀጲ ያቁብ ሞተ፤ ያቁብዋ አሊሳም ቀበሩይ፤ አለሀ ሊብራሂም የገበኒ አህደ አኩ ቲሳቅ የያቁብነ ኤተ አለፈ።


በጠሊል ክታብ ወግ-ሽግ፦ ቢልቀት ክታብ 25፡27-33፡20።


